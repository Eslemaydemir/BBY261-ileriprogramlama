<!DOCTYPE html>
<html lang="en" class="no-js">
	<head>
		<meta charset="UTF-8" />
		<meta http-equiv="X-UA-Compatible" content="IE=edge,chrome=1"> 
		<meta name="viewport" content="width=device-width, initial-scale=1.0"> 
		<title>E-BOOK READER</title>
		<meta name="description" content="Fullscreen Pageflip Layout with BookBlock" />
		<meta name="keywords" content="fullscreen pageflip, booklet, layout, bookblock, jquery plugin, flipboard layout, sidebar menu" />
		<meta name="author" content="Codrops" />
		<link rel="shortcut icon" href="../favicon.ico"> 
		<link rel="stylesheet" type="text/css" href="css/jquery.jscrollpane.custom.css" />
		<link rel="stylesheet" type="text/css" href="css/bookblock.css" />
		<link rel="stylesheet" type="text/css" href="css/custom.css" />
		<script src="js/modernizr.custom.79639.js"></script>
	</head>
	<body>
		<div id="container" class="container">	

			<div class="menu-panel">
				<h3>E-Book Reader</h3>
				<ul id="menu-toc" class="menu-toc">
					<li class="menu-toc-current"><a href="#item1">İçindekiler</a></li>
					<li><a href="#item2">Özgürlük Üzerine</a></li>
					<li><a href="#item3">Göğü Delen Adam</a></li>
					<li><a href="#item4">Kreutzer Sonatı</a></li>
					<li><a href="#item5">İnsan Nedir?</a></li>
					<li><a href="item6">Nohut Oda</a></li>
				</ul>
				<div>
					<a href="http://instagram.com/letswanda/"> Follow us on instagram!</a>
					<a href="http://twitter.com/letswanda/">Follow us on twitter! </a>
				</div>
      </div>
			<div class="bb-custom-wrapper">
				<div id="bb-bookblock" class="bb-bookblock">
					<div class="bb-item" id="item1">
						<div class="content">
							<div class="scroller">
								<h2>İçindekiler</h2>
							<p>
								<ul>
									<li><a href="#item2">John Stuart Mill - Özgürlük Üzerine</a></li>
									<li><a href="#item3">Erich Scheurmann - Göğü Delen Adam</a></li>
									<li><a href="#item4">Tolstoy - Kreutzer Sonatı</a></li>
									<li><a href="#item5">Mark Twain - İnsan Nedir?</a></li>
									<li><a href="#item5">Melisa Kesmez - Nohut Oda</a></li>
								</ul>
							</p>
								<br>
								<hr>
								<p>Design by Eslem Aydemir </p>
							</div>
						</div>
					</div>
					<div class="bb-item" id="item2">
						<div class="content">
							<div class="scroller">
								<h2>John Stuart Mill - Özgürlük Üzerine</h2>
								<h3><em>Çevirmen: Berkay Tartıcı, Kutu Yayınları, s.49-50</em></h3>
								<hr>
								<br>
								<p>Bir düşünürün en önemli görevi, içindeki ses onu nereye götürürse götürsün, 
									o sesin peşini bırakmamaktır. Bunu yerine getirmeyenler büyük düşünür olamazlar. 
									Araştırmaların ve hazırlıkların ardından düşünen ve hata yapan kimselerin hataları, 
									hiç zahmet etmeden doğru düşünceleri kabul edenlerin doğrularından çok daha kıymetlidir. 
									Düşünce özgürlüğü sadece büyük düşünürler yetiştirmek için elzem değildir, aksine, sıradan 
									insanların ulaşabileceği en yüksek düşünce seviyesine ulaşmaları için olmazsa olmazdır. 
									Düşüncelerin yasaklandığı dönemlerde az da olsa büyük düşünürler çıkmıştır, çıkmaya da devam 
									etmektedir, fakat böyle dönemlerde kafası çalışan bir topluma hiçbir zaman rastlanmamıştır. 
									Düşünce özgürlüğü olmadığı sürece, böyle bir toplum hiçbir zaman var olmayacaktır. Farklı 
									düşüncelerden korkmaya ara verilmiş bazı dönemlerde, insanlar bu türden bir niteliğe geçici 
									olarak yaklaşmıştır. İnsanlığı ilgilendiren büyük sorunların ve ilkelerin tartışılmasının tabu 
									olarak kabul edildiği toplumlarda ise düşünsel harekete rastlanmamaktadır. Bir halkın düşüncelerini 
									en temelinden sarsıp, sıradan insanları bile düşünür olma şerefine nail edecek itici güç, ancak 
									ayrılık yaratacak kadar mühim konuların tartışılmasıyla ortaya çıkmaktadır.</p>

								<p>Bu itici güce bir kez Avrupa’nın reform sonrası dönemlerde, bir kez de Kıta Avrupası’yla 
									ve burjuvaziyle sınırlı olmasına rağmen on sekizinci yüzyılın ikinci kısmında yaşanan düşünce 
									hareketinde rastlanmıştı. Bunlardan daha kısa süren bir harekete ise Goethe ve Fichte dönemi 
									Almanya’sında tanık olunmuştu. Bu üç dönem, düşünceler açısından birbirlerinden oldukça farklıydı. 
									Fakat bu üçünün de ortak noktası, fikirlerin otoritenin hakimiyetinden kurtulmuş olmasıydı. Her 
									birinde eski düşüncelerin despotizmi alaşağı edilmişti ve yeni bir baskı bunun yerini almamıştı. 
									Avrupa’yı günümüz anlamında Avrupa yapan da bu üç dönemde meydana gelen itici güçtür. İnsanların 
									düşüncelerindeki her gelişmede ve kurumların her değişiminde bu dönemlerin etkisi vardır. Maalesef ki, 
									bir süredir bu itici gücün tükenmek üzere olduğunu görmekteyiz. Düşünce özgürlüğümüzü yeniden elimize 
									alana kadar yenilik beklememiz anlamsız olur.</p>
							</div>
						</div>
					</div>
					<div class="bb-item" id="item3">
						<div class="content">
							<div class="scroller">
								<h2>Erich Scheurmann - Göğü Delen Adam</h2>
								<h3><em>Çevirmen: Levent Tayla, Ayrıntı Yayınları, s.43-46</em></h3>
								<hr>
								<br>
								<h3>Papalagi'nin "Şey"leri Onu Yoksullaştırıyor </h3>

								<p> Ve sizler, Papalagi'yi şundan da tanırsınız: O bizi hiçbir "şey"imiz 
									olmadığı için yoksul, sefil yoksul, sefil, yardıma ve merhamete muhtaç görür.</p>

								<p>Dinleyin beni ey sevgili adalı kardeşlerim; size bu "şey" denenin ne 
									olduğunu anlatayım. Hindistancevizi bir "şey"dir, sineklik, örtü, midye, 
									yüzük, yemek kabı, kafa süsü, bunların hepsi birer "şey"dir. Ama iki türlü 
									"şey" vardır. Birincisi Büyük Ruh'un bizlere hiç göstermeden yaptığı ve bize 
									hiçbir emeğe malolmayan hindistancevizi, midye, muz gibi şeyler. İkincisi ise 
									insanların emek ve çaba harcayarak yaptıkları yüzük, yemek kabı, sineklik gibi 
									şeyler. Beyaz efendi "şey" dediğinde, kendi eliyle yaptıklarını kasteder. Yani 
									bizde pek bulunmayan insan "şey"leri kastetmesi mümkün değildir çünkü. Haydi 
									bakalım, kim daha varlıklıymış, Büyük Ruh'un yaptığı "şey"lerden kimde 
									bizdekinden daha çok var? Şöyle çevrenize bir göz atın. Uzaklara, yerin mavi 
									kubbeyi taşıdığı kenarlarına kadar bakın. Her yer büyük "şey"lerle dolu. balta 
									girmemiş ormanlar, yaban güvercinleri, sinek kuşları, papağanlar, lagündeki 
									denizhıyarları, midyeler, istakozlar ve diğer deniz hayvanları. Aydınlık yüzlü 
									kumsal ve kumların yumuşak postu. Bir savaşçı gibi öfkelenen, bir Tapaou gibi 
									gülümseyen büyük deniz, saati saatine uymayan ve bize altın rengi ışıklar saçan 
									çiçeklerle bezeli mavi kubbe. Daha, ne demeye aptallık edip de Büyük Ruh'un bu 
									"şey"lerine başka "şey"ler katmaya çalışalım? Hem biz onunkiler gibi "şey"ler 
									yapamayız: Çünkü bizim ruhumuz onun gücü karşısında çok küçük ve yetersiz kalır, 
									ellerimizse onun güçlü ve büyük ellerine göre çok beceriksizdir. Bizim 
									yapabileceğimiz son derece sınırlı ve söz etmeye değmeyecek kadar değersizdir. 
									Belki bir daha uzatabiliriz ya da tanoa* ile ellerimizi büyütebiliriz; ama 
									bugüne kadar ne bir Samoalı ne de bir Papalagi, bir palmiye ya da bir kavak ağacı yaratabildi.</p>

								<p>Ama tabii Papalagi, bütün "şey"leri yaratabileceğine ve Büyük Ruh kadar güçlü olduğuna 
									inanır. Zaten binlerce ve binlerce elin, güneşi doğuşundan batışına kadar hiç durmadan 
									"şey"ler üretmeye çalışması da bundan. Ne işe yaradığını bilmediğimiz, güzelliklerini 
									anlayamadığımız insan "şey"leri... Ve Papalagi, hep daha çok ve daha yeni şeyler tasarlar. 
									Ellerine ateş basar, benzi kül gibi olur, sırtı kamburlaşır. Ama sonunda yeni bir şey 
									bulmayagörsün, mutluluktan ışıldamaya başlar. Ve hemen ardından hepsi bu yeni "şey"i 
									elde etmeye çalışır, ona tapınırlar, onun için kendi dillerinde türküler yakarlar.</p>

								<p>Ah kardeşlerim, inanın bana! Ben Papalagi'nin düşüncelerinin arka yüzünü, onun 
									gerçek isteklerini öğlen güneşinin altındaymışçasına gördüm. O, geldiği yerde Büyük 
									Ruh'un "şey"lerini paramparça ettiği için, yok ettiklerini kendi eliyle yeniden 
									yaratmaya çalışır. Bu arada bir sürü "şey" yaptığı için de kendisinin Büyük Ruh olduğunu sanır. </p>

								<p>Hele bir düşünün kardeşlerim, hemen şu anda büyük bir fırtına çıksa ve orrnanla dağı söküp 
									götürse. Hem de tüm ağaçlarıyla, yapraklarıyla birlikte. Bütün midyeleri, lagünün bütün 
									hayvanlarını alsa ve geride tek bir hibikus çiçeği bile kalmasa, hani şu bizim kızların 
									saçlarına taktıklarından. Her şey, gördüğümüz her şey yitse, kumdan başka bir şey kalmasa 
									görünürde. Toprak, avuç açmış bir insanın eline benzese, ya da üzerinden kızgın lavların aktığı 
									bir tepeye. Palmiyelerin arkasından nasıl ah ederdik, midyelerin, ormanın, her şeyin arkasından... 
									İşte, Papalagi'nin bir dolu kulübe diktiği ve kent adını verdiği yerlerde de toprak bomboş bir el 
									gibi çorak. İşte bu yüzden Papalagi, çılgın gibi Büyük Ruh'un rolünü oynar. Sahip olmadıklarını 
									unutabilsin diye. Kendisi bunca yoksul, ülkesi de bunca acılı olduğu için dört elle "şey"lere 
									sarılır ve delinin solgun yaprakları toplaması gibi toplayıp, kulübesini ağzına kadar onlarla 
									doldurur. Ama işte, bu yüzden bizi kıskanır ve bizim de kendisi gibi yoksullaşmamızı ister.</p>

								<p>Eğer insan çok fazla "şey"e gereksinim duyuyorsa, bu büyük bir yoksulluğun göstergesidir.</p>

								<p><em>*İçinde yerel içkilerin hazırlandığı çok bacaklı tahta kap</em></p>
							</div>
						</div>
					</div>
					<div class="bb-item" id="item4">
						<div class="content">
							<div class="scroller">
								<h2>Tolstoy - Kreutzer Sonatı</h2>
								<h3><em>Çevirmen: Rasim tınaz, Altın Kalem Yayınları, s.73-75</em></h3>
								<hr>
								<br>

								<p> İşte böylece yakalandım. Âşıktım. Nişanlılığımız  sırasında, sevdiğim 
									kızı yalnız mükemmelliğin en yüksek noktasında görmekle kalmıyor, kendimi 
									de eşi bulunmaz bir inci sayıyordum. </p>

								<p>Bilirsiniz, en aşağılık bir insan bile, isterse, kendinden daha aşağı, 
									daha kötü kimseler bulabilir; böylece de kendini beyenmekten, gurur duymaktan 
									hiçbir şey onu alakoymaz. İşte benim durumum da böyleydi. Bir maddi çıkar 
									evlenmesi yapmıyor, para için evlenmiyordum. Oysa, tanıdıklarımın çoğu para, 
									ya da, maddiyatla ilgili çıkarlar için evleniyorlardı. Ben zengindim, o parasızdı. </p>

								<p>Gurur duyduğum bir şey daha vardı: Başkaları evlendikten sonra da yaşayageldikleri 
									çok kadınlı hayatı sürdürmeye kararlıydılar; ben ise evliliğimden sonra ancak karımla 
									ilgileneceğime kesin karar vermiştim. Bu yönden duyduğum gurur da sonsuzdu. </p>

								<p>Evet, kötü, berbat bir insandım belki ama, kendimi artık melek gibi görüyordum. </p>

								<p>Nişanlılığımız uzun sürmedi. Şimdi, bu dönemi utanç duymaksızın anamıyorum. </p>

								<p>Ne kötü davranmıştım, Tanrı'm! Aşk, şehevî değil ruhi bir duygu olmalı. Aşk 
									ruhî bir duyguysa, ruhî bir birleşmeyse, bu birleşme anlatımını sözlerde, 
									konuşmalarda bulmalı. Benim durumumda böyle bir şey yoktu. Yalnız kaldığımız 
									zaman konuşmak, sohbet etmek son derece zor bir iş oluyordu. Sanki Sisüfos'un azabını çekiyordum. </p>

								<p>Yaşayışımızın bayağılıkları üstüne çıkacak bir konu bulmakta güçlük çekiyordum. Söylenecek 
									bir şey bulup da söyleyiverdik mi, konu tükeniyor, yeniden başka bir konu aramanın sessizliği 
									içine düşüyorduk. Konuşacak bir şey yoktu ki. Bizi bekleyen geleceğimiz, tasarılarımız, 
									isteklerimiz üzerine her şeyi söylemiştim. Başka ne vardı ki? İnsan değil de hayvan olsaydık, 
									konuşmanın gereksiz olduğunu bilirdik. Gelgelelim, bizim konuşmamız gerekti; konuşma için 
									gerekli konularla uğraşmadığımız için de, söyleyecek bir şey bulamıyorduk.</p>

								<p>Üstelik, eski geleneklere göre evlendiğimiz için bütün o felâket düğün hazırlıkları, şeker 
									hediye etmeler, ev, yatak odası, yatak takımları, elbiseler, çamaşırlar konusunda bütün o 
									hazırlıklar, tartışmalar da vardı. Bütün bunları kaldırıp atmak, ya da uygulamaktan vaz geçmek 
									elimizden gelmezdi, çünkü kutsal bir tören, dinî bir hava niteliği vardı bütün bu hazırlıklarda.</p>

								<p>Ne var ki -aramızda kalsın- evlenenlerin  onda-dokuzu bu kutsal törenlere inanmadıklan gibi, 
									davranışlarının birtakım görevleri yerine getirme yönünden gerekli olduğuna bile inanmazlar. 
									Evlenen yüz erkekten belki de daha önce kadını tanımamış bir tane bile bulunamayacağı bir yana, 
									elli erkekten ancak bir tanesi ilk fırsatta karısını aldatmayacağını düşünebilirdi. Çoğunluk, 
									kiliseye gidip, evlenme törenine katılmayı ancak, bir kadına sahip olmanın bir yönü olarak kabul ediyordu. </p>

								<p>Düşünün, bütün bu ayrıntılar ne denli korkunç bir anlam kazanıyor, iş böyle olunca! Bütün bunlar 
									tüm sorunun ancak bir alışveriş meselesi olduğunu ortaya koyuyor. Masum bir genç kız çapkının 
									birine satılmakta, bu satış da birtakım törenlerle, koşullarla resmî hâle getirilmekte!</p>

							</div>
						</div>
					</div>
					<div class="bb-item" id="item5">
						<div class="content">
							<div class="scroller">
								<h2>Mark Twain - İnsan Nedir?</h2>
								<h3><em>Çevirmen: Esra Damla İpekçi, Dedalus Kitap, s.26-28</em></h3>
								<hr>
								<br>

								<p>G.A: Sevgi, nefret, merhamet, intikam, insaniyet, cömertlik, bağışlama... Bunlara ne diyorsun? </p>

								<p>Y.A: Ana Dürtü’nün farklı sonuçları. Yani, insanın kendi onayını güvenceye alması gerekliliğinin. 
									Türlü kıyafetler giyerler ve çeşit çeşit ruh hâllerine tabidirler fakat nasıl gizlenirlerse 
									gizlensinler, hep aynı kişidirler. Başka şekilde düşünürsek, insanı harekete geçiren dürtü, 
									ki yalnızca bir tane var, kendi ruh tatminini güvenceye alması için olan gerekliliktir. O 
									durduğunda, insan ölür. </p>

								<p>G.A: Bu ahmaklık. Sevgi... </p>

								<p>Y.A: Sevgi, en taviz vermez hâliyle o dürtü, o kanundur. Kişinin hayatını ve diğer sahip olduklarını 
									harcayacaktır. Bunu, esasen o kişinin değil, kendi uğruna yapacaktır. Ona sahip olan kişi mutlu 
									olduğunda, o da mutludur. Aslında bilinçsizce peşinde olduğu asıl şey de budur. </p>

								<p>G.A: Anne sevgisinin yüce ve şefkatli tutkusunu bile bunun dışında tutmuyor musun? </p>

								<p>Y.A: Hayır. O da kanunun mutlak bir kölesi. Anne, çoğunu giydirmek için çıplak gezer, yemek yiyebilsin 
									diye aç kalır, acıdan kurtarmak için işkenceyi göze alır, o yaşayabilsin diye ölür. Bu 
									fedakarlıkları yapmaktan güçlü bir zevk duyar. Bunu, o ödül için yapar. Kendini onaylama, 
									tatmin, huzur, rahatlık için. Aynı ödemeyi alacak olsa, bunları senin çocuğun için de yapardı. </p>

								<p>G.A: Senin bu felsefen, gerçekten şeytani. </p>

								<p>Y.A: Felsefe değil, bu bir gerçek. </p>

								<p>G.A: Tabii, itiraf etmelisin ki bazı eylemler... </p>

								<p>Y.A: Hayır. Bir tane dürtü dışında, başka şeylerden kaynaklanan büyük ya da küçük, iyi ya da 
									kötü, hiçbir eylem yok. O da insanın kendi ruhunu yatıştırıp tatmin etme dürtüsü. </p>

								<p>G.A: Dünyadaki hayırsever insanlar... </p>

								<p>Y.A: Onlara saygı duyuyorum. Hem alışkanlıktan hem de eğitimim nedeniyle onlara şapka 
									çıkarıyorum. Talihsizler için çalışmıyor ve para harcamıyor olsalardı, ne huzurun ne 
									mutluluğun ne de kendini kabul etmenin ne olduğunu bilemezlerdi. Başkalarını mutlu görmek, 
									onları mutlu ediyor. Bu yüzden para ve iş gücüyle, peşinde oldukları şeyi satın alıyorlar. 
									Yani mutluluk ve kendini onaylama. Neden maddeciler aynı şeyi yapmıyor? Çünkü bunu yapmayarak 
									bin kat daha fazla mutluluğa sahip olabilirler. Başka bir neden yok. Takip ettikleri, sadece 
									yapılarının kanunu. </p>

								<p>G.A: “Görev görev içindir” deyişi hakkında ne diyorsun? </p>

								<p>Y.A: Öyle bir şey yok. Görevler, görev uğruna yerine getirilmez. Onun nedeni, ihmal 
									edilmelerinin insanı rahatsız edecek olmasıdır. İnsan tek bir görev yerine getirir, 
									o da ruhunu tatmin ederek kendi kendini kabul edebileceği duruma gelme görevidir. 
									Eğer komşusuna yardım ederek bu yegâne görevini oldukça tatmin edici şekilde yerine 
									getirebilecekse, bunu yapacaktır. Eğer komşusunu dolandırarak bu yegâne görevini oldukça 
									tatmin edici şekilde yerine getirebilecekse, bunu yapacaktır. Fakat en önce, ilk sırada 
									olanı gözetecektir. Diğerlerinin üzerindeki etkisi, her zaman ikincil meseledir. İnsan, 
									fedakarlık ediyormuş gibi yapar. Fakat kelimenin gerçek anlamıyla böyle bir şey yoktur ve 
									asla da var olmamıştır. İnsan sık sık, gerçekten de kendini sadece bir başkası uğruna feda 
									ettiğini düşünür. Fakat yanılmış olur. Temeldeki dürtüsü, doğasının ve eğitiminin bir 
									gereksinimini tatmin etmektir. Böylece, ruhu için huzur bulabilir. </p>

								<p>G.A: O zaman, görünüşe bakılırsa, iyisiyle kötüsüyle tüm insanlar, hayatlarını vicdanlarını 
									tatmin etmeye adıyorlar.</p>

								<p>Y.A: Evet. Bu onun için yeterince uygun bir isim: Vicdan. Bağımsız Hükümdar, bir kişinin 
									içindeki cüretkâr ve mutlak Kral, insanın Efendisi. Pek çok çeşit vicdan vardır çünkü pek 
									çok çeşit insan var. Bir suikastçının vicdanını farklı şekilde, hayırseverinkini, paragözünkini, 
									hırsızınkini farklı şekillerde tatmin edersin. Eğitimi göz önünde bulundurmazsak, yetkili olarak 
									belirlenmiş herhangi bir ahlak ya da davranış çizgisine, yol gösterici veya teşvik edici araç olarak, 
									insan vicdanı tamamen değersizdir. Kendi onayı yetersiz olan, iyi yürekli bir Kentucky’li tanıyorum. 
									Tam anlamıyla ifade etmek gerekirse, vicdanı onu rahatsız ediyordu çünkü bir kişiyi öldürmeyi ihmal 
									etmişti. Bu, daha önce hiç görmediği biriydi. Yabancı, kavga sırasında, bu adamın arkadaşını öldürmüştü. 
									Aldığı Kentucky eğitimi, adamın bu sebeple yabancıyı öldürmesini görev hâline getirdi. Oysa, görevini 
									ihmal etti. Sürekli atlatmanın, kaçınmanın, ertelemenin yollarını buldu. Boyun eğmeyen vicdanı da bu 
									davranışı yüzünden ona sürekli sıkıntı verdi. En sonunda, iç huzura, rahatlığa ulaşarak kendi onayını 
									kazanmak adına, yabancıyı bulup hayatını aldı. Eylemi yapmak istememişti ve tatmin olmuş bir ruhla iç 
									huzuru daha ucuza alabilecek olsaydı, asla da yapmazdı. O yüzden bu, kelimenin genel anlamıyla muazzam
									 bir fedakarlıktı. Fakat öyle yaratılmışız ki o tatmin için her şeyi ödemeye hazırız.</p>

							</div>
						</div>
					</div>
					<div class="bb-item" id="item6">
							<div class="content">
								<div class="scroller">
									<h2>Melisa Kesmez - Nohut Oda</h2>
									<h3><em>İletişim Yayınları, s.77-78</em></h3>
									<hr>
									<br>

									<p>Sokağın sonundaki tek katlı evimizin yoldan sadece kırmızı kiremitleri görünüyordu. 
										Ev sanki yüz yıllık uykuya dalmış, arsızca dallanıp budaklanmış bitkilerin arasında, 
										gür yaprakların arkasında yitip gitmiş, metruk bir yere dönüşmüştü.</p>

									<p>Koşar adım bahçe kapısına vardığımda zihnim allak bullaktı. İçeride beni ne bekliyordu, 
										hayal dahi etmek istemiyordum.</p>

									<p>Derin bir nefes alıp demir kapıyı ittim.</p>

									<p>Kapının arkasında birikmiş kuru yapraklar hışırdayarak gönülsüzce yol verdiler bana. 
										Büyümüş, neredeyse diz hizasına gelmiş ayrıkotlarının altında kaybolmuş, ancak evvelden 
										oradan yürümüş birinin takip edebileceği çakıltaşı yoldan evin kapısına doğru ilerledim. 
										Adım attıkça ayaklarımın altında ezilen taşlar gıcırdıyor, her yanını ot bürümüş bahçenin 
										kuytu köşesinde sayısız yaşam, türlü hışırtıyla varlığını ilan ediyordu.</p>

									<p>Kameriyenin demirleri boyunca göğe doğru yükselen, eve en çok yaklaştığı yerden çatıya 
										sıçrayıp oradan hunharca büyümeye devam eden dev begonvil, dökülmüş çiçekleriyle evi 
										yutmaya hazırlanan bir canavardı şimdi.</p>

									<p>Petunyalar, yaseminler, kadife çiçekleri, aslanağızları, siklamenler, sardunyalar... 
										Handan'ın yavrusu gibi baktığı bütün çiçekler tarhlardan, saksılardan dışarı taşmış, kalan 
										son enerjileriyle bahçenin kuru toprağı boyunca kıt kanaat ilerlemeye çalışırken bir noktada 
										yaşamaktan vazgeçmiş gibiydiler. Kör sineklerin konup konup kalktığı, zarımsı solgun gövdeleri 
										çoktan zamana yenik düşmüş, toprağa karışmak üzereydi. </p>

									<p>Arsızca büyümüş dalları bazen aralayarak, bazen eğilip altlarından geçerek, bazen de üzerlerinde 
										atlayarak bahçeyi güç bela geride bırakıp, kapıya tırmanan altı basamaklı merdivenin başına kadar 
										gelmeyi başardım. Düşen eriklerin lekelediği taş basamaklara admımı atar atmaz yerden bir sinek 
										bulut havalandı.</p>

									<p>Nihayet kapıya vardığımda kulaklarım uğulduyordu.</p>

									<p>Hemen zile basmak istedimse de yapamadım.</p>

									<p>Arkama dönüp artık birkaç basamak yukarısında durduğum bahçeye baktım tekrar. Az ötede, 
										begonvilin ele geçirdiği kameriyenin hemen önündeki süs havuzunu fark ettim. Şıpırtısıyla 
										bahçeyi bir zamanlar bir yeryüzü cennetine tamamlayan fıskiyesi şimdi kapalıydı. Suyun yüzeyi 
										kuru yapraklarla örtülmüştü. Peki balıklar, onlar hayatta mıydı?</p>

									<p>Burada ne olmuştu? En son ne zaman gelmiştim sahi?</p>

									<p>Dönüp zili çaldım.</p>

									<p>Evin sessiz koridorunda kuşlar cıvıldadı. Bekledim. Gelen giden yok. Kapının yanındaki 
										pencereden içeriye bakmaya çalıştım. Hiçbir şey göremeyince çantamın içinden anahtarımı arayıp buldum.</p>

									<p>Titreyen ellerle anahtarı zar zor kilide sokup döndürdüm. Kapı gıcırdayarak açıldı.</p>

									<p>İçeri seslendim: "Handan!"</p>

								</div>
							</div>
						</div>
				</div>
				
				<nav>
            <span id="bb-nav-prev">&larr;</span>
            <span id="bb-nav-next">&rarr;</span>
        </nav>

				<span id="tblcontents" class="menu-button">Table of Contents</span>

			</div>
				
		</div><!-- /container -->
		<script src="http://ajax.googleapis.com/ajax/libs/jquery/1.8.3/jquery.min.js"></script>
		<script src="js/jquery.mousewheel.js"></script>
		<script src="js/jquery.jscrollpane.min.js"></script>
		<script src="js/jquerypp.custom.js"></script>
		<script src="js/jquery.bookblock.js"></script>
		<script src="js/page.js"></script>
		<script>
			$(function() {

				Page.init();

			});
		</script>
	</body>
</html>
